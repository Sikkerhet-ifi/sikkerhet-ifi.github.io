---
title: "Bedriftspresentasjon m/SIFI"
layout: "bedrift"
url: "/bedrift/"
summary: bedrift
---

## For bedrifter 
### SIFIs formål
Et av SIFIs formål er å gjøre det enklere for bedrifter å komme i kontakt med studentene på masternivå ved Institutt for informatikk, UiO. Vi ønsker å fungere som et av instituttets koordinerings- og kommunikasjonssentral for bedrifter som ønsker å komme i kontakt med kun masterstudenter, ved å arrangere og organisere sikkerhetsforedrag, samt tilby en plattform for stillingsannonser.

### Om instituttet
Institutt for Informatikk er det største instituttet ved Universitetet i Oslo målt i antall studenter og inneholder mange ulike studieprogrammer og studentforeninger. Dette kan gjøre det utfordrende å komme i kontakt med riktig studentgrupper. SIFI ønsker altså å kunne knytte bedriftene tettere opp mot ønsket studentgrupper, deriblant rettet mot spesifikke studieretningene og ev. foreninger, i første omgang sikkerhetsstudenter.

### Stillingsannonse
SIFI kan tilby publisering av stillingsannonser på vår hjemmeside (sifi.no), samt på våre sosiale plattformer. Dette gjelder både internship, deltid-, og fulltidsstillinger. Stillingsannonser må inneholde en søknadsfrist og stillingen må være relatert til informatikk, gjerne informasjonssikkerhet. 

  
  
## Bedriftspresentasjon, kurs og foredrag
Hvert semester vil SIFI kontakte aktuelle bedrifter med en invitasjon og oppfordring til å søke om og holde bedriftspresentasjon det påfølgende semesteret, og kommer til å sikte på å holde 1-2 i måneden, avhengig av etterspørsel og respons.

Dersom din bedrift ønsker å holde en bedriftspresentasjon ved Institutt for informatikk for masterstudenter, kan dere sende en mail til styret (sikkerhet@ifi.uio.no), og dere vil få mulighet ved neste anledning og/eller semester gjennom våre maillister.

### Felles informasjon om arrangementer
* Hvert arrangement blir organisert og koordinert av én hovedansvarlig og ev. medhjelpere ekstra fra SIFI styret, i samarbeid med en eller flere representanter fra bedriften.
* Alle priser er oppgitt uten merverdiavgift. Utgifter som transport, mat og lignende kommer utenom.
* Det er ikke tillatt å servere alkohol på instituttets område, med unntak av studentpuben Escape.
* Det er anbefalt å inkludere noe å drikke og spise på under arrangementet.

### Priser:
#### 1. Ordinær sikkerhetsforedrag: 
Kostnad: 30.000 NOK eks. mva.  
  
Et ordinært sikkerhetsforedrag holdes enten ved IFI, i deres egne lokaler eller annen lokasjon på selskapets regning. Dere setter selv kapasitet, men med øvre grense diktert av lokalet. Ettersom vi er rundt 70 sikkerhetsstudenter, burde dere forvente et sted mellom 20-30 deltakere dersom dere ønsker kun masterstudenter tilhørende sikkerhet. Dere bestemmer selv innholdet og vi kan rådføre ved behov. Vanligvis holder bedriften presentasjon i 45-60 minutter, før vi går videre til mingling, mat og drikke.  

I tillegg til sikkerhetsforedrag, vil vi tilby publisering av stillingsannonser i etterkant av arrangementet i 8 uker. 

#### 2. Sikkerhetfordrag med fokus på faglig innhold: 
Kostnad: 15.000 NOK eks. mva.  
  
Denne typen sikkerhetsforedrag har en satt begrensning på maks 10 minutter presentasjon av egen bedrift, etterfulgt av annet faglig innhold / workshop. Arrangementet holdes på IFI, og varigheten for arrangementet avhenger av hva dere ønsker å gjennomføre. Av erfaring bør dette ikke vare særlig mer enn 1 time uten å ha noen form for matservering underveis. Dere står fritt til å velge det faglige innholdet selv, men gi gjerne en beskrivelse av hva dere ønsker å gjennomføre i søknaden deres. Det kan forventes ca. 20 studenter.


