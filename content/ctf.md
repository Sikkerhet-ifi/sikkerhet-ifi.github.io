---
title: "CTF: Capture the flag"
layout: "ctf"
url: "/ctf/"
summary: ctf
---




### Hva er CTF?
CTF: Capture the Flag er diverse øvelser og/eller en konkurranse, hvor deltakere, enten individuelt eller som en del av et lag, utfordres til å finne og utnytte sårbarheter i et system for å fange et «flagg» eller en del av informasjon. Da bruker man gjerne diverse etisk "hacking" teknikker, for å aksessere og infiltrere ulik informasjon/data.

### Hvor kan man finne CTF oppgaver?
Det finnes mange ulike nettsider og plattformer, som stiller med online CTF oppgaver for både nybegynnere og mer avanserte deltakere! Her er noen eksempler på CTF'er å sjekke ut:

**Over The Wire** (http://overthewire.org): Denne online CTF’en består av flere wargames med forskjellige hovedtemaer. De beste for nybegynnere er følgende:
* Bandit: UNIX, SSH og lignende (en god «aller første CTF». Her begynner man helt fra scratch, og introduseres til nye ting i et behagelig tempo)
* Natas: Web
* Krypton: Krypto
* Narnia: Exploitation

Etterhvert som man får til de nevnte kan man bevege seg videre til flere andre, mer kompliserte og varierte wargames. Over The Wire er et godt sted å starte, siden den starter med å anta at du kan veldig lite og bygger seg opp derifra. Dermed passer den for både nybegynnere, og veteraner som vil friske opp the basics.

**PicoCTF** (https://picoctf.com): PicoCTF er en årlig CTF som har som mål å lære folk om forskjellige emner innen datasikkerhet. Denne passer også for både nybegynnere og mer avanserte, ettersom den har en gradvis stigende vanskelighetsgrad. Selv om selve konkurransen går årlig, ligger oppgavene fra tidligere år ute så man kan øve seg og gjøre konkurransene i ettertid.

**Hack The Box** (https://hackthebox.eu): HackTheBox er en av de mest realistiske CTF’ene der ute, siden hovedfokuset er å angripe faktiske «bokser» (altså datamaskiner) som kjører på nettet. Du kobler på HTB nettet via VPN (instruksjoner på websiden) og så får du flere IP’er til forskjellige maskiner du kan prøve å angripe og hacke deg inn på. Boksene skal tas på forskjellige måter. HTB har også en seksjon kalt «Challenges» som har mer tradisjonelle CTF oppgaver. There’s a catch: for å komme inn på HTB er du nødt til å hacke deg til en invite kode… lykke til! HTB er hakket mer avansert enn Over The Wire, så den er gjerne grei å ta fatt på når du begynner å føle deg komfortabel i Bandit og Natas wargamene til Over The Wire.

**TG:HACK** (https://tghack.no): TG:HACK er en CTF som holdes årlig på The Gathering, men fra 2019 av blir en del av oppgavene sluppet online. Dermed kan man bryne seg på oppgaver innen de fleste vanlig CTF emnene, som web, crypto, pwn, stego, reversing, osv. Hvis man deltar på The Gathering er TG:HACK en god mulighet til å både lære mer og bli kjent med likesinnede sikkerhetsentusiaster. (og man kan vinne pengepremier, heder og ære!)

Og mange mange fler! 

### Arrangerer SIFI CTF?
JAAA, foreningen SIFI arrangerer et CTF arrangement i semesteret, samt en årlig julekalender! Sjekk FB-siden vår eller "Fremtidige annonseringer" for mer informasjon!

**AKKURAT NÅ** kan du delta på vår juleCTF på https://ctf.sifi.no, hvor vi poster en ny CTF oppgave hver dag hele desember! 
